<p>Hondarribiako Udalak bere espazioa du Gure Gipuzkoa atarian.</p>

<p>
  Bertan aurki daitezke izaera protokolarioa duten argazki-bildumak, azken 50
  urteetako udal jarduna erakusten dutenak. Halaber, Luis Mari Elosegi
  Aldasororen argazki-bilduma bat dago, 1965ean eta 90eko hamarkadan ateratako
  baserrien irudiekin, aldaketak argi ikus daitezen.
</p>

<p>
  Edukiak lizentzia irekien bidez argitaratzen dira: egiletza ezagutzen denean,
  <cite>Creative Commons BY-SA</cite>; bestela, dagokion baimenarekin. Argazki
  baten egilea bazara, jar zaitez gurekin harremanetan.
</p>

<p>
  Ez da beharrezkoa baimena eskatzea argazkiak erabiltzeko, baldin eta Udalari
  eta egileari aitortza egiten bazaie, eta lan eratorriak lizentzia beraren pean
  argitaratzen badira.
</p>

<p>
  Informazioa gehitu, datuak zuzendu edo fitxak osatu nahi badituzu, Udalak zure
  eskaera aztertuko du.
</p>

<address>
  Hondarribiako Udala<br />
  Kale Nagusia, 20<br />
  20280 Hondarribia<br />
  Tel. 943 11 12 87 (Artxiboa)<br />
  artxiboa@hondarribia.org
</address>
