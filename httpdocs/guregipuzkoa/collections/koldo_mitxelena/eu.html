<p>
  Donostia-San Sebastiángo Postalen Funtsak XX. mendearen hasieran hiriko
  egunerokotasuna irudikatzen du. Hala ere, bilduma sakonago aztertzean,
  hiriburua gainditzen duten irudiak ere aurki daitezke: Rudolf Caracciola
  automobil-pilota bere autoan, Mola jeneral faxistaren sarrera Donostian,
  arrantzaleen estudio-argazki bikainak, boxeolari Paulino Uzcudun bere
  autoarekin… ezusteko ugari.
</p>

<p>
  Bilduma guztira 5597 irudik osatzen dute, gehienak zuri-beltzean. Postalez
  gain, argazkiak, txartelak, pegatinak eta laminak ere biltzen ditu.
</p>

<p>
  Bildumaren edukiak bi lizentziapean jarri ditugu: egilea ezagutzen denean
  <cite>Creative Commons BY-SA</cite>; egilea ezezaguna denean berriz,
  <q>Ezagutzen ez diren egile-eskubideen murrizketarik gabe</q> baimenarekin.
</p>
