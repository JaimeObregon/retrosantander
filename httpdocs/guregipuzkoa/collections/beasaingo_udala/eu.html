<p>
  Gipuzkoako hainbat udalek jada egin duten bezala, Beasaingo Udalak ere ez du
  atzean geratu nahi eta
  <strong>hau da Beasaingo Udalak Gure Gipuzkoa atarian duen espazioa</strong>.
</p>

<p>
  Atera honen bidez beasaindar eta bisitarien eskura jarri nahi dugu gure
  herriko ondare bisuala. Horregatik jarri dugu zuen eskura
  <strong>5903 argazkiren bilduma</strong>
  Beasaingo Udalak kudeatzen duena. Helburu horrekin batera, erabiltzaileei
  bilduma hori osatzera eta aberastera gonbidatu nahi diegu, beraien ekarpenak
  eginez. Ekimen honen xedea da bilduma osatzea erabiltzaileek webgune honetan
  bertan egindako ekarpenekin.
</p>

<p>
  Argazki-edukietara sarbide legal eta erosoa eskaintzeko asmoz, erabiltzaileen
  eskura jartzen ditugun eduki guztiak Creative Commons BY-SA lizentziapean
  argitaratzen dira. Erabiltzaileen eskura jartzen ditugun edukien erabilera
  lizentziak haien jatorriaren arabera aldatzen dira. Udala kudeatzen dituen eta
  egiletasuna esleitu dakiekeen edukiak
  <cite>Creative Commons BY-SA</cite> lizentziapean argitaratzen dira. Aldiz,
  egiletasuna esleitu ezinezkoa izan den edukiak
  <q>Egile-eskubideen murrizketarik ezagutzen ez zaio</q>
  (<q>No Known Copyright Restrictions</q>) baimenarekin argitaratzen dira.
  Argazki horietako baten egilea bazara, jarri gurekin harremanetan gabezia hori
  zuzentzeko eta behar bezala esleitzeko bere egiletasuna eta/edo erabilera
  baldintzak.
</p>

<p>
  Creative Commons lizentzien erabilera-baldintzei buruzko informazio xehea
  webgune honetan bertan dago eskuragarri, baina laburbilduz esan daiteke
  <strong
    >argazkiren bat erabiltzeko ez dela beharrezkoa Beasaingo Udalari baimena
    eskatzea, betiere erabilera-baldintzak errespetatzen badira: Beasaingo Udala
    eta, hala badagokio, egilea aitortu behar dira</strong
  >, eta zuk egingo zenukeen lan eratorria, baldin badago, CC-BY-SA lizentzia
  beraren pean egin behar da.
</p>

<p>
  Azkenik,
  <strong
    >informazio gehigarria gehitu, datu okerren bat zuzendu edo fitxaren bat
    osatu nahi baduzue</strong
  >
  Beasaingo Udalak erabiltzaileen eskura jarri dituen argazkien artean, gurekin
  harremanetan jarri zaitezkete eta zuen eskaera aztertu ondoren zuzentzera
  pasatuko gara.
</p>

<address>
  Beasaingo Udal Artxiboa<br />
  Loinazko San Martin Plaza 1<br />
  20200 Beasain<br />
  Telefonoa 943 02 80 50<br />
  <a href="mailto:kultura@beasain.net">kultura@beasain.net</a>
</address>
