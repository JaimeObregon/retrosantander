<p>
  Juan San Martín (Eibar, 1922 — Hondarribia, 2005) euskal kulturari bizitza
  osoa eskaini zion, literatura, arte eta jarduera sozialetan parte hartuz eta
  Barandiaran, Caro Baroja edo Oteizarekin lankidetzan arituz.
</p>

<p>
  Euskaltzaindiako idazkari eta lehendakariorde izan zen, alfabetatze-kanpainak
  eta ikastolen sorrera bultzatu zituen, eta <cite>Egan</cite> aldizkaria
  editatu zuen. Poeta gisa, Aresti, Azurmendi edo Lasa bezalakoekin batera,
  euskararen lirika modernizatu zuen.
</p>

<p>
  1989an lehen Ararteko izendatu zuten, eta lan sozial eta kulturala egin zuen.
  Halaber, Eusko Jaurlaritzako Kultura zuzendari nagusi izan zen eta hainbat
  erakundetan parte hartu zuen.
</p>

<p>
  Mendizaletasunak Pirinioetan, Europako Gailurretan eta Alpeetan ibiltzera
  eraman zuen, baita espeleologia-espeidizioetan ere. Hainbat aldizkaritan
  idatzi zuen eta aztarnategi zein arte-lan batzuk aurkitu zituen.
</p>

<p>
  Bere argazki-bilduma Gipuzkoako Artxibo Orokorrean gordetzen da eta
  <cite>Creative Commons BY-SA</cite> lizentziarekin dago eskuragarri.
</p>
